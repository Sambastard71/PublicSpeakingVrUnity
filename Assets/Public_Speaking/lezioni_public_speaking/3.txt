Modulo 1: Superare la paura di parlare in pubblico.
Partiamo da questo presupposto: non sei l’unico ad aver paura di parlare in pubblico. 
Pensa che lo stesso Cicerone ammise la stessa paura.
Da un certo punto di vista aver paura può esserti utile per affrontare sfide inaspettate con maggior impegno e tenacia. 
Se senti i battiti del cuore accelerati o il respiro affannoso, non preoccupati, il corpo si sta preparando all’azione reagendo agli stimoli esterni.
Anche molti oratori professionisti mi hanno confessato di non aver mai superato al cento per cento l’ansia da prestazione prima di salire sul palco, e penso sia normale così. Chi sostiene il contrario
probabilmente è una persona fredda e insensibile. 
Un po’ di sana adrenalina è indice di umanità e spontaneità, non credi?
Se vuoi superare questo ostacolo, comunque sia, dovrai allenarti costantemente. 
Grazie all’esercizio continuo, parlare in pubblico diventerà presto una gioia, non un’angoscia.
Il vero segreto per vincere la paura è fare di essa una preziosa alleata, un incentivo per migliorare le proprie esposizioni. 
La paura non è un nemico, ma una componente naturale della nostra interiorità.
Posso continuare la lezione? 
Altrimenti chiedi di ripetermi questa parte della lezione.